---
title: "HTML Cheat Sheet"
categories: ['resources']
draft: false
authors:
    - mahmoudadel
---

سواء كنت **مبتدئ** لسه داخل عالم البرمجة، أو **محترف** بيكتب كود كل يوم، الـ Cheat Sheet هتوفر عليك وقت ومجهود، وهتكون دايمًا مرجع جاهز ترجع له لما تنسى حاجة بسيطة في تركيب الأكواد أو استخدام الوسوم (Tags) في HTML.

## ما هو الـ Cheat Sheet ولماذا يفيد المبتدئين والمحترفين في برمجة الويب؟
لو إنت بتتعلم حاجة جديدة زي HTML، أكيد ساعات بتحس إنك محتاج ورقة صغيرة فيها أهم الأوامر أو الأكواد اللي بتستخدمها كتير… وده بالظبط اللي بنسميه **Cheat Sheet**

الـ Cheat Sheet ببساطة هي ملخص سريع أو ورقة مرجعية فيها أهم المعلومات اللي ممكن تحتاجها وإنت شغال، بدل ما تفضل تدور كل مرة في المواقع أو المراجع. الفكرة مش إنك “تغش”، لكن إنها تكون **مساعد ذكي يخليك تشتغل أسرع وتفتكر بسرعة**.

> أن المقال يجمع أهم وسوم HTML منظمة حسب الاستخدام العملي.

__تنقسم الوسوم في HTML الي عدة أقسام حسب الإستخدام:__

## 1. الهيكل الأساسي للصفحة (Page Structure)
وهذه الوسوم تنقسم الي ثلاث أقسام:

### 1.1 وسوم الهيكل العامة

#### 1.1.1 وسم `<html>` – العنصر الجذر.

الوسم `<html>` هو البداية الحقيقية لأي صفحة ويب، تقدر تقول عليه “الأساس” اللي بتتبني عليه باقي الصفحة. كل الأكواد والعناصر اللي في الصفحة لازم تكون جوا الوسم ده، عشان كده بنسميه **الجذر (Root)** بتاع مستند الـ HTML.

الوسم بيتكون من جزئين:
- **وسم افتتاحي:** `<html>`
- **وسم إغلاق:** `</html>`

كل اللي بين الاتنين دول هو محتوى الصفحة بالكامل، سواء العنوان، النصوص، الصور، أو أي حاجة تانية.  
وجوه `<html>` بنلاقي عادة وسمين مهمين جدًا:

- وسم `<head>` وده اللي بيحتوي على معلومات عن الصفحة (زي العنوان أو ملفات الـ CSS).
- وسم `<body>` وده اللي فيه المحتوى اللي بيظهر فعلاً قدام المستخدم على المتصفح.

ببساطة، من غير `<html>` الصفحة مش هتبقى صفحة HTML أصلًا!

#### 1.1.2 وسم `<head>` – يحتوي على بيانات الصفحة.

الوسم `<head>` هو المكان اللي بنحط فيه **معلومات عن الصفحة نفسها**، مش المحتوى اللي بيشوفه المستخدم. يعني هو الجزء اللي بيحكي للمتصفح ومحركات البحث تفاصيل عن الصفحة، مش اللي بيظهر قدام الناس على الشاشة.

الوسم ده بيكون موجود **ما بين** `<html>` و `<body>`، وبيحتوي على حاجات مهمة زي:

- وسم **`<title>`**: العنوان اللي بيظهر في شريط المتصفح أو في تبويب الصفحة.
- وسم **`<meta>`**: بنستخدمه عشان نضيف معلومات زي وصف الصفحة أو الكلمات المفتاحية أو الترميز (encoding).
- وسم **`<link>`**: عشان نربط الصفحة بملفات خارجية زي ملفات الـ CSS.
- وسم **`<style>`**: لو عايز تكتب تنسيقات CSS جوه الصفحة مباشرة.
- وسم **`<script>`**: عشان تضيف أكواد JavaScript.

يعني باختصار، `<head>` بيحتوي على كل الإعدادات والمعلومات اللي بتساعد الصفحة تشتغل وتظهر بشكل صح، **لكن المحتوى اللي جواها مش بيظهر للمستخدم**.

مثال بسيط:

```html
<head>   
	<title>صفحة تجريبية</title>   <meta charset="UTF-8">   
	<link rel="stylesheet" href="style.css"> 
</head>
```

<!-- {{< quiz file="quiz1.json" >}} -->
